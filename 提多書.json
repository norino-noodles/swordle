{
  "1": {
    "1": {
      "mp3": "56/56_001_01.mp3", 
      "text": " Siōng-tè ê lô͘-po̍k, Iâ-so͘ Ki-tok ê sù-tô͘ Pó-lô, ūi-tio̍h Siōng-tè kéng-soán ê peh-sìⁿ ê sìn, kap beh hō͘ in bat kèng-khiân ê chin-lí,"
    }, 
    "2": {
      "mp3": "56/56_001_02.mp3", 
      "text": " tī éng-oán oa̍h ê ǹg-bāng, chiū-sī bô pe̍h-chha̍t ê Siōng-tè tī éng sè-tāi ê tāi-seng só͘ èng-ún ê;"
    }, 
    "3": {
      "mp3": "56/56_001_03.mp3", 
      "text": " nā-sī kàu kî chiū hián-bêng I ê tō-lí, chiū-sī chiàu lán ê Kiù-chú Siōng-tè ê bēng-lēng só͘ kau-thok góa thoân ê;"
    }, 
    "4": {
      "mp3": "56/56_001_04.mp3", 
      "text": " phoe kià hō͘ Thê-to, chiū-sī chiàu saⁿ-kap ū ê sìn chòe góa chin ê kiáⁿ ê: goān lí tùi Pē Siōng-tè kap lán ê Kiù-chú Ki-tok Iâ-so͘ tit-tio̍h un-tián pêng-an."
    }, 
    "5": {
      "mp3": "56/56_001_05.mp3", 
      "text": " Góa lâu lí tī Kek-lí-tí ê iân-kò͘, chiū-sī ài lí chiong hiah ê pān bē bêng-pe̍k ê sū lóng pān kàu chéng-chôe, koh chiàu góa só͘ hoan-hù lí ê, tī ta̍k ê siâⁿ siat-li̍p tiúⁿ-ló;"
    }, 
    "6": {
      "mp3": "56/56_001_06.mp3", 
      "text": " nā ū lâng bô thang hiâm, chòe chi̍t ê hū-jîn-lâng ê tiōng-hu, kiáⁿ-jî ū sìn, bô lâng kò in hòng-tōng put-hoat ê, chiah thang."
    }, 
    "7": {
      "mp3": "56/56_001_07.mp3", 
      "text": " In-ūi kàm-tok tio̍h bô thang hiâm, chhin-chhiūⁿ Siōng-tè ê koán-ke, bô chū-sī, bô khoài siū-khì, bô in-ūi chia̍h chiú lâi khí sū, bô ài phah lâng, bô tham put-gī ê chîⁿ;"
    }, 
    "8": {
      "mp3": "56/56_001_08.mp3", 
      "text": " tio̍h hó khoán-thāi chhut-gōa lâng, ài hó, siú-kí, kong-gī, sèng-kiat, chiat-chè;"
    }, 
    "9": {
      "mp3": "56/56_001_09.mp3", 
      "text": " kian-kò͘ siú hit ê chiàu chèng-kàu chin-si̍t ê tō-lí, hō͘ i ōe ēng toan-chiàⁿ ê kà-sī lâi khoàn-bián lâng, koh ōe piān-tó hiah ê pok-mn̄g ê lâng."
    }, 
    "10": {
      "mp3": "56/56_001_10.mp3", 
      "text": " In-ūi ū chōe-chōe m̄ sūn-ho̍k ê lâng, chiū-sī kóng phû-phiò ê ōe, khi-phiàn lâng ê; sio̍k kat-lé ê lâng koh khah sī án-ni."
    }, 
    "11": {
      "mp3": "56/56_001_11.mp3", 
      "text": " Chit hō lâng ê chhùi tio̍h kā i that-ba̍t; in ūi-tio̍h put-gī ê châi-lī kà-sī só͘ m̄ eng-kai kà-sī ê, lâi pāi-hoāi lâng ê choân ke."
    }, 
    "12": {
      "mp3": "56/56_001_12.mp3", 
      "text": " In tiong-kan chi̍t lâng, chiū-sī in hit cho̍k ê sian-ti, ū kóng, Kek-lí-tí lâng siông-siông kóng pe̍h-chha̍t, chòe pháiⁿ siù, tham-chia̍h, koh pîn-tōaⁿ."
    }, 
    "13": {
      "mp3": "56/56_001_13.mp3", 
      "text": " Chit ê kan-chèng sī chin-si̍t;  só͘-í lí tio̍h giâm-giâm chek-pī in, hō͘ in tùi sìn ōe sûn-choân;"
    }, 
    "14": {
      "mp3": "56/56_001_14.mp3", 
      "text": " bô ài thiaⁿ Iû-thài lâng ê bô-iáⁿ ōe, kap pōe-biū chin-lí ê lâng ê kài-bēng."
    }, 
    "15": {
      "mp3": "56/56_001_15.mp3", 
      "text": " Chāi chheng-khì ê lâng, bān mi̍h lóng sī chheng-khì; chāi hiah ê ù-òe bô sìn ê lâng, bô chi̍t hāng mi̍h chheng-khì, liân in ê sim-chì kap liông-sim iā lóng ù-òe."
    }, 
    "16": {
      "mp3": "56/56_001_16.mp3", 
      "text": " In ka-kī sêng-jīn chòe bat Siōng-tè ê, nā-sī tī in ê só͘ kiâⁿ chiū m̄ jīn I; in sī khó-ò͘ⁿ ê, pōe-ge̍k ê, tī it-chhè ê hó sū chòe put-tiòng-iōng ê."
    }
  }, 
  "2": {
    "1": {
      "mp3": "56/56_002_01.mp3", 
      "text": " Hiah ê ha̍p tī toan-chiàⁿ ê kà-sī ê, lí tio̍h kóng i,"
    }, 
    "2": {
      "mp3": "56/56_002_02.mp3", 
      "text": " chiū-sī lāu lâng m̄ thang ài chia̍h chiú, tio̍h toan-chong, siú-kí, koh tī sìn, tī jîn-ài, tī thun-lún, bô m̄ sûn-choân."
    }, 
    "3": {
      "mp3": "56/56_002_03.mp3", 
      "text": " Lāu hū-jîn-lâng iā tio̍h án-ni, hêng-tōng kú-chí tio̍h ha̍p tī kèng-khiân, bo̍h-tit húi-pòng, iā bo̍h-tit chòe chiú ê lô͘-châi, tio̍h ēng hó kà-sī lâng;"
    }, 
    "4": {
      "mp3": "56/56_002_04.mp3", 
      "text": " chiah thang kàu-tok siàu-liân ê hū-jîn-lâng thiàⁿ in ê tiōng-hu, thiàⁿ in ê kiáⁿ-jî,"
    }, 
    "5": {
      "mp3": "56/56_002_05.mp3", 
      "text": " siú-kí, cheng-kiat, liāu-lí ke sū, siān-liông, sūn-ho̍k ka-kī ê tiōng-hu, bián-tit Siōng-tè ê tō-lí siū-tio̍h pòng-to̍k."
    }, 
    "6": {
      "mp3": "56/56_002_06.mp3", 
      "text": " Siàu-liân ê ta-po͘-lâng, lí iā tio̍h án-ni khǹg in siú-kí."
    }, 
    "7": {
      "mp3": "56/56_002_07.mp3", 
      "text": " Lí hoān sū tio̍h ka-kī chòe hó só͘ kiâⁿ ê bô͘-iūⁿ;"
    }, 
    "8": {
      "mp3": "56/56_002_08.mp3", 
      "text": " tī kà-sī tio̍h toan-chong bô siâ, giân-gú toan-chiàⁿ, bô thang hiâm, hō͘ tùi-te̍k ka-kī kiàn-siàu, bô teh thang kóng lán ê pháiⁿ."
    }, 
    "9": {
      "mp3": "56/56_002_09.mp3", 
      "text": " Khǹg lô͘-po̍k tio̍h sūn-ho̍k in ê chú-lâng, hoān sū hō͘ in hoaⁿ-hí, bô tú-tak,"
    }, 
    "10": {
      "mp3": "56/56_002_10.mp3", 
      "text": " bô thau-the̍h, ta̍k hāng tio̍h hián-bêng tiong-sìn, hō͘ in hoān sū êng-kng lán ê Kiù-chú Siōng-tè ê kàu."
    }, 
    "11": {
      "mp3": "56/56_002_11.mp3", 
      "text": " In-ūi Siōng-tè kiù chèng lâng ê un í-keng hián-bêng,"
    }, 
    "12": {
      "mp3": "56/56_002_12.mp3", 
      "text": " kéng-kài lán tio̍h khì-sak put-khiân kap chit sè-kan ê su-io̍k, ēng siú-kí, kong-gī, kèng-khiân lâi kè-ji̍t tī chit sè-tāi;"
    }, 
    "13": {
      "mp3": "56/56_002_13.mp3", 
      "text": " him-bō͘ hit ê tōa hok-khì ê ǹg-bāng, kap lán chì tōa ê Siōng-tè kap Kiù-chú Iâ-so͘ Ki-tok êng-kng ê hián-hiān."
    }, 
    "14": {
      "mp3": "56/56_002_14.mp3", 
      "text": " I ūi-tio̍h lán hiàn ka-kī, beh sio̍k lán thoat-lī it-chhè ê put-hoat; koh ūi-tio̍h pún-sin sóe-chheng lán chòe I ka-kī ê peh-sìⁿ, chiū-sī jia̍t-sim tī chiah ê hó só͘ kiâⁿ ê."
    }, 
    "15": {
      "mp3": "56/56_002_15.mp3", 
      "text": " Chiah ê sū lí tio̍h kóng, tio̍h khó͘-khǹg, ēng lóng-chóng ê koân lâi chek-pī lâng.  M̄ thang hō͘ lâng biáu-sī lí."
    }
  }, 
  "3": {
    "1": {
      "mp3": "56/56_003_01.mp3", 
      "text": " Tio̍h hō͘ lâng kì-tit eng-kai hâng-ho̍k pān chèng-sū ê, chiáng-koân ê, lâi sūn-thān i, siông-siông piān lâi kiâⁿ ta̍k hāng ê hó sū,"
    }, 
    "2": {
      "mp3": "56/56_003_02.mp3", 
      "text": " bô húi-pòng, bô saⁿ-chiⁿ, tio̍h un-hô, tùi chèng lâng hián-bêng ta̍k iūⁿ ê un-jiû."
    }, 
    "3": {
      "mp3": "56/56_003_03.mp3", 
      "text": " In-ūi lán chêng iā sī bû-ti, pōe-ge̍k, siū bê-he̍k, hâng-ho̍k tī pah-poaⁿ ê su-io̍k kap khoài-lo̍k, oa̍h tī ok-to̍k oàn-tò͘ ê tiong-kan, sī khó-ò͘ⁿ ê, iā tāi-ke saⁿ oàn-hūn."
    }, 
    "4": {
      "mp3": "56/56_003_04.mp3", 
      "text": " Nā-sī lán ê Kiù-chú Siōng-tè ê jîn-chû kap I ê thiàⁿ lâng hián-bêng ê sî,"
    }, 
    "5": {
      "mp3": "56/56_003_05.mp3", 
      "text": " I chiū kiù lán, m̄ sī tùi tī lán só͘ kiâⁿ ê gī, sī chiàu I ê lîn-bín, tùi têng-thâu-siⁿ ê sóe kap Sèng Sîn ê ōaⁿ-sin,"
    }, 
    "6": {
      "mp3": "56/56_003_06.mp3", 
      "text": " Sèng Sîn chiū-sī I tùi lán ê Kiù-chú Iâ-so͘ Ki-tok só͘ tōa-tōa kàng-lo̍h tī lán ê;"
    }, 
    "7": {
      "mp3": "56/56_003_07.mp3", 
      "text": " hō͘ lán tùi I ê un lâi chheng-chòe-gī ê, thang chiàu éng-oa̍h ê ǹg-bāng lāi chiâⁿ-chòe hō͘-sû."
    }, 
    "8": {
      "mp3": "56/56_003_08.mp3", 
      "text": " Chit ê ōe sī chin-si̍t;  koh lūn chiah ê sū góa ài lí ngī-ngī kan-chèng i, hō͘ sìn Siōng-tè ê lâng tì-ì chòe chiah ê hó ê sū-gia̍p.  chiah-ê lóng sī hó, ū lī-ek lâng ê."
    }, 
    "9": {
      "mp3": "56/56_003_09.mp3", 
      "text": " Chóng-sī lí tio̍h siám-pī gōng-gōng ê piān-pok, sè-hē ê tâm-lūn, saⁿ-chiⁿ, kap ūi-tio̍h lu̍t-hoat ê cheng-chiàn;  in-ūi chiah-ê sī bô lī-ek, koh khang-khang."
    }, 
    "10": {
      "mp3": "56/56_003_10.mp3", 
      "text": " Kiat-tóng ê lâng, í-keng kéng-kài i chi̍t pái koh chi̍t pái, chiū tio̍h kù-chāi i;"
    }, 
    "11": {
      "mp3": "56/56_003_11.mp3", 
      "text": " in-ūi chai chit hō lâng sī pōe-biū, ka-kī gí i ê chōe, iû-goân teh hoān."
    }, 
    "12": {
      "mp3": "56/56_003_12.mp3", 
      "text": " Góa chhe A-thê-má á-sī Chhui-ki-kó͘ khì chhē lí ê sî, lí tio̍h tì-ì kàu Ni-ko-pho-li̍p lâi chhē góa; in-ūi góa í-keng tiāⁿ-tio̍h tī hia kè tang-thiⁿ."
    }, 
    "13": {
      "mp3": "56/56_003_13.mp3", 
      "text": " Hoat-lu̍t-su Se-la̍p kap A-pho-lô, lí tio̍h tì-ì kā i sòng-hêng, hō͘ in bô khiàm-kheh."
    }, 
    "14": {
      "mp3": "56/56_003_14.mp3", 
      "text": " Koh lán chiah ê lâng tio̍h ha̍k-si̍p chòe hó ê sū-gia̍p, lâi pī-pān hiah ê tek-khak tio̍h ê só͘-hùi, bián-tit bô kiat-si̍t."
    }, 
    "15": {
      "mp3": "56/56_003_15.mp3", 
      "text": " Kap góa tī-teh ê lâng lóng chhéng-an lí. Hoān-nā tī sìn lâi thiàⁿ goán ê lâng lí tio̍h chhéng-an in."
    }, 
    "16": {
      "mp3": "56/56_003_16.mp3", 
      "text": " Goān un-tián kap lín chèng lâng saⁿ-kap tī-teh.3"
    }
  }, 
  "bookno": 56
}