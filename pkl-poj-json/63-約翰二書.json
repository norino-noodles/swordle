{
  "1": {
    "1": {
      "mp3": "63/63_001_01.mp3", 
      "text": " Chòe tiúⁿ-ló ê phoe kià hō͘ siū kéng-soán chun-kùi ê hū-jîn-lâng kap i ê kiáⁿ-jî,  sī góa tī chin-lí só͘ thiàⁿ ê; koh m̄ nā góa, kìⁿ-nā bat chin-lí ê iā lóng sī án-ni;"
    }, 
    "2": {
      "mp3": "63/63_001_02.mp3", 
      "text": " thiàⁿ lín sī ūi-tio̍h chin-lí, chit ê chin-lí chiū-sī tiàm tī lán ê, iā beh éng-oán kap lán tī-teh."
    }, 
    "3": {
      "mp3": "63/63_001_03.mp3", 
      "text": " Un-tián, lîn-bín, pêng-an, tùi Pē Siōng-tè, iā tùi Pē ê Kiáⁿ, Iâ-so͘ Ki-tok, tī chin-lí kap thiàⁿ-thàng, beh kap lán tī-teh."
    }, 
    "4": {
      "mp3": "63/63_001_04.mp3", 
      "text": " Góa chin hoaⁿ-hí, in-ūi tù-tio̍h lí ê kiáⁿ-jî ū tī chin-lí lâi kiâⁿ ê, chiàu lán tùi Pē niá-siū ê bēng-lēng."
    }, 
    "5": {
      "mp3": "63/63_001_05.mp3", 
      "text": " Chun-kùi ê hū-jîn-lâng ah, taⁿ góa kiû lí, m̄ sī chhin-chhiūⁿ siá sin ê bēng-lēng hō͘ lí, sī lán tùi khí-thâu só͘ ū ê, chiū-sī tāi-ke tio̍h saⁿ-thiàⁿ."
    }, 
    "6": {
      "mp3": "63/63_001_06.mp3", 
      "text": " Lán chiàu I ê bēng-lēng lâi kiâⁿ, che chiū-sī thiàⁿ. Lín thàn i lâi kiâⁿ, chiàu lín tùi khí-thâu só͘ thiaⁿ-kìⁿ ê, che chiū-sī hit ê bēng-lēng."
    }, 
    "7": {
      "mp3": "63/63_001_07.mp3", 
      "text": " In-ūi ū chōe-chōe bê-he̍k lâng ê chhut-lâi ji̍p sè-kan, chiū-sī m̄ jīn Iâ-so͘ Ki-tok tī jio̍k-thé lâi ê. Chit-ê chiū-sī hit ê bê-he̍k lâng ê, iā sī tùi-te̍k Ki-tok ê."
    }, 
    "8": {
      "mp3": "63/63_001_08.mp3", 
      "text": " Lín tio̍h kín-sīn ka-kī, bián-tit lín sit-lo̍h lán só͘ tio̍h-bôa ê, thang tit-tio̍h móa-chiok ê pò-siúⁿ."
    }, 
    "9": {
      "mp3": "63/63_001_09.mp3", 
      "text": " Kìⁿ-nā chìn-chêng, iā bô tiàm tī Ki-tok ê kà-sī ê, bô ū Siōng-tè; tiàm tī hit ê kà-sī ê, chiū ū Pē kap Kiáⁿ."
    }, 
    "10": {
      "mp3": "63/63_001_10.mp3", 
      "text": " Nā ū lâng kàu lín hia, iā bô thoân chit ê kà-sī, chiū m̄ thang chiap-la̍p i ji̍p chhù, iā m̄ thang kā i chhéng-an;"
    }, 
    "11": {
      "mp3": "63/63_001_11.mp3", 
      "text": " in-ūi kā i chhéng-an ê, ū hūn tī i ê pháiⁿ só͘ kiâⁿ."
    }, 
    "12": {
      "mp3": "63/63_001_12.mp3", 
      "text": " Góa ū chōe-chōe hāng beh siá hō͘ lín, m̄ ài ēng chóa kap ba̍k;  sī ǹg-bāng kàu lín hia, tng-bīn saⁿ-kap kóng, hō͘ lín ê hoaⁿ-hí chhiong-móa."
    }, 
    "13": {
      "mp3": "63/63_001_13.mp3", 
      "text": " Lí siū kéng ê chí-bē ê kiáⁿ-jî lóng  kā lí chhéng-an."
    }
  }, 
  "bookno": 63
}