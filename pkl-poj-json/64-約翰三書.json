{
  "1": {
    "1": {
      "mp3": "64/64_001_01.mp3", 
      "text": " Chòe tiúⁿ-ló ê phoe kià hō͘ só͘ thiàⁿ ê Ka-iû, chiū-sī góa tī chin-lí só͘ thiàⁿ ê."
    }, 
    "2": {
      "mp3": "64/64_001_02.mp3", 
      "text": " Só͘ thiàⁿ ê hiaⁿ-tī ah, góa goān lí bān sū ōe heng-thong ióng-kiāⁿ, chhin-chhiūⁿ lí ê lêng-hûn heng-thong chi̍t iūⁿ."
    }, 
    "3": {
      "mp3": "64/64_001_03.mp3", 
      "text": " In-ūi ū hiaⁿ-tī lâi kan-chèng lí só͘ chûn ê chin-lí, chhin-chhiūⁿ lí tī chin-lí teh kiâⁿ, góa chiū chin hoaⁿ-hí."
    }, 
    "4": {
      "mp3": "64/64_001_04.mp3", 
      "text": " Góa thiaⁿ-kìⁿ góa ê kiáⁿ-jî tī chin-lí teh kiâⁿ, góa ê hoaⁿ-hí bô khah tōa tī chit ê."
    }, 
    "5": {
      "mp3": "64/64_001_05.mp3", 
      "text": " Só͘ thiàⁿ ê hiaⁿ-tī ah, kìⁿ-nā lí só͘ khoán-thāi chhut-gōa ê hiaⁿ-tī ê, sī tiong-sìn ê só͘ kiâⁿ."
    }, 
    "6": {
      "mp3": "64/64_001_06.mp3", 
      "text": " In bat tī kàu-hōe ê bīn-chêng kan-chèng lí ê thiàⁿ-thàng; lí nā ha̍p tī Siōng-tè kā in sòng-hêng, chiū-sī chòe hó sū."
    }, 
    "7": {
      "mp3": "64/64_001_07.mp3", 
      "text": " In-ūi in ūi-tio̍h I ê miâ chhut-gōa, bô tùi gōa-pang lâng the̍h sím-mi̍h mi̍h."
    }, 
    "8": {
      "mp3": "64/64_001_08.mp3", 
      "text": " Só͘-í hit hō lâng, lán eng-kai chih-chiap in, hō͘ lán ūi-tio̍h chin-lí chòe tâng tio̍h-bôa ê."
    }, 
    "9": {
      "mp3": "64/64_001_09.mp3", 
      "text": " Góa í-keng ū siá tām-po̍h hō͘ kàu-hōe; to̍k-to̍k in tiong-kan ài chòe thâu ê Tiu-te̍k-hui bô chiap-la̍p goán."
    }, 
    "10": {
      "mp3": "64/64_001_10.mp3", 
      "text": " Só͘-í góa nā lâi, beh kì-tit i só͘ kiâⁿ ê sū, chiū-sī i ēng pháiⁿ ōe lām-sám kóng goán; koh bô lia̍h chit-ê chòe kàu-gia̍h, pún-sin m̄ chiap-la̍p hiaⁿ-tī, ū lâng ài chiap-la̍p, i chiū chó͘-tòng, sòa kek in chhut kàu-hōe."
    }, 
    "11": {
      "mp3": "64/64_001_11.mp3", 
      "text": " Só͘ thiàⁿ ê hiaⁿ-tī ah, m̄ thang o̍h pháiⁿ, tio̍h o̍h hó.  Kiâⁿ hó ê sī tùi Siōng-tè chhut; kiâⁿ pháiⁿ ê bē bat khòaⁿ-kìⁿ Siōng-tè."
    }, 
    "12": {
      "mp3": "64/64_001_12.mp3", 
      "text": " Tí-bí-tiu hō͘ chèng lâng só͘ kan-chèng, chin-lí iā ka-kī chòe i ê kan-chèng; goán iā chòe kan-chèng; lí chai goán ê kan-chèng sī chin."
    }, 
    "13": {
      "mp3": "64/64_001_13.mp3", 
      "text": " Góa ū chōe-chōe hāng ài siá hō͘ lí, nā-sī m̄ ài ēng pit ba̍k siá hō͘ lí;"
    }, 
    "14": {
      "mp3": "64/64_001_14.mp3", 
      "text": " sī ǹg-bāng kín-kín kìⁿ lí, lán chiah beh tng-bīn kóng."
    }, 
    "15": {
      "mp3": "64/64_001_15.mp3", 
      "text": " Goān lí pêng-an.  Chiah ê pêng-iú kā lí chhéng-an.  Chhiáⁿ lí sûi chi̍t miâ kā hiah ê pêng-iú chhéng-an."
    }
  }, 
  "bookno": 64
}